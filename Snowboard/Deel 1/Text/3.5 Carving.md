Carver snowboard 

Wanneer je de basis techniek van het snowboarden onder de knie hebt is leren carven een goede volgende stap. 
Carving houdt in dat de staalkant van je snowboard door de sneeuw snijdt zonder af te remmen. 
Het is leuk om te oefenen en het ziet er ook nog eens mooi uit! 
Vooral wanneer je op snelheid wilt boarden is carven belangrijk. 
Door goed te carven ga je sneller en je hebt meer controle. 
Om goed te kunnen carven heb je een geschikt carver snowboard nodig.


Wat is een goed carving snowboard?

Een goed snowboard om mee te carven moet de volgende eigenschappen bezitten:

De juiste breedte
Goede kantengrip
De juiste sidecut radius
Camber snowboard
Diretional shape

Belangrijk is dat het carving snowboard breed genoeg is om te kunnen carven. 
Wanneer je te ver met je tenen over de rand van het snowboard steekt raak je de grond waardoor je grip verliest. 
Dus bepaal of je standaard breedte, een mid-wide of een wide snowboard nodig hebt.

Tegenwoordig hebben de meeste merken extra eigenschappen aan de staalkant toegevoegd om te zorgen voor extra grip. 
Lib Tech snowboards hebben bijvoorbeeld Magne-Traction. 
Deze golvende staalkant snijdt door de sneeuw al kartelmes door brood.


Brede en korte carving snowboards

De straal van een cirkel die het board kan maken wordt de sidecut radius genoemd. 
Hoe korter de straal hoe korter het snowboard kan carven. 
Je ziet steeds meer brede en korte carving snowboards met een korte radius terug in de collecties van de meeste snowboardmerken. 
Deze snowboards zijn ideaal om korte bochten te carven. 
Enkele voorbeelden hiervan zin de Jones Stratos, The Boards Company Delta en de Bataleon Partywave.


Een carve snowboard moet stijf en stabiel zijn

Carve snowboards moeten stabiel zijn maar wel goed kunnen flexen. 
Stijf maar toch een goede flex wordt gecreÃ«erd door het toevoegen van bijvoorbeeld carbon in de kern van het carver snowboard. 
Een belangrijke eigenschap van carbon is dat het buigzaam is maar snel terug in zijn originele vorm schiet.

Ook het type vorm is van belang om goed te kunnen carven. 
De meeste goede carving snowboards hebben dan ook een directional shape. 
De snowboards hebben een lange nose en een korte stijve tail. 
Daarnaast is de nose breder waardoor het board heel scherp wil draaien om gaat wanneer je het board op zijn kant zet. 
Dit betekent echter niet dat je met een directional twin snowboard of een true twin snowboard niet kan carven. 
Hoewel deze boards puur voor het carven wat minder geschikt zijn, 
hebben ook deze snowboards een staalkant waarmee (met de juiste technische vaardigheid) ook redelijke carve bochten kunnen worden gemaakt.