Fun park snowboard

Niets is mooier dan op een zonnige dag met je vrienden lekker te freestylen in het fun park. 
Een fun park snowboard is hierbij een must have. 
Een park snowboard kenmerkt zicht door een directional twin of een volledige true twin shape. 
Bij een twin shape zijn de tip en tail beide even lang en breed. 
Het board is dus volledig symmetrisch. 
Het voordeel is dat je met zo'n snowboard in beide richtingen aan kan komen rijden en landen. 
Een goed park board helpt je om het maximale uit schansen, ook wel kickers genoemd, boxen, rails en halfpipes te halen.


Kenmerken van een jib en park snowboard

Zoals hierboven al beschreven, hebben park snowboards veelal een twin shape. 
Daarnaast is de sidecut symmetrisch en de flex in de tip en tail identiek. 
Ook zijn de meeste park snowboards softer in de flexdan bijvoorbeeld freeride snowboards. 
Hierdoor hebben ze een vriendelijk karakter en straffen ze niet te snel af wanneer je bijvoorbeeld na een trick niet goed landt.


Rocker of camber park snowboard

De keuze tussen een camber of rocker park snowboard hangt enigszins af van je persoonlijke voorkeur en wat voor type parkrijder je bent. 
Wanneer je een gevorderde parkrijder bent en al grote kicker kunt springen zal wellicht de voorkeur gaan naar een camber snowboard. 
Deze hebben net even wat meer power en pop. Ben je meer van de groundtricks of begin je net met park rijden? 
Dan is wellicht een fun park snowboard met rocker een betere keuze. 
Deze zijn weer iets vriendelijker zodat je niet iedere keer afgestraft wordt wanneer je een foutje maakt.